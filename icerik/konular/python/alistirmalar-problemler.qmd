---
title: "Alıştırmalar - Problemler - 1"
---

## Alıştırma 1

Kullanıcıdan dört sayı isteyin. Kullanıcının girdiği sayıları `float` formatına çevirin.

1. Kullanıcının girdiği sayıları sırayla bir listeye yerleştirin. Yani 4 elemanlı tek boyutlu bir listenin elemanlarını kullanıcıya doldurtun. Listeyi ekrana yazdırın.
2. Bu listenin tüm elemanlarının iki katını, `for` döngüsü kullanarak elde edin ve sonucu ekrana yazdırın.
3. Eğer girilen sayılardan en az bir tanesi 5'ten büyükse ekrana `... sayıları 5'ten büyüktür.` yazsın. Burada "..." yerine kullanıcının girdiği sayılar yazsın. Aksi taktirde `5'ten büyük sayı girmediniz.` yazsın.

## Alıştırma 2

Bir liste oluşturun ve o listenin elemanları `4, 8, 15, 16, 23, 42` olsun. `for` döngüsü ve `.append()` fonksiyonu kullanarak listenin sonuna 1'den 80'a kadar sayılar ekleyin. Elde ettiğiniz yeni listenin adı `yeniListe` olsun.

   1. Bilgilendirme: `[3,7]` listesinin birinci elemanı `7`'dir. `yeniListe` listenin birinci, beşinci ve son elemanını ekrana yazdırın.
   2. `yeniListe` listesinin son beş elemanını ekrana yazdırın.
   3. `yeniListe` listesinin son elli elemanının toplamını ekrana yazdırın. 
   4. `yeniListe` listesinin son elli elemanının çarpımını ekrana yazdırın.
   5. `yeniListe` listesindeki tüm çift elemanları yerine `True`, tüm tek elemanları yerine `False` yazın.
   6. `yeniListe` listesinin elemanlarını alt alta olacak şekilde `yeniListe.txt` dosyasına yazdırın.

## Alıştırma 3

1.  $1$'den $42$ sayısına kadar olan tüm sayıları toplayın. Sonu ekrana yazdırın.
2.  $1$'den $42$ sayısına kadar olan tüm çift sayıları toplayın. Ekrana yazdırın.
3.  $1$'den $89$'a kadar ($89$ dahil) olan tüm sayıları `for` döngüsünü kullanarak ekrana yazdıran bir betik yazın. Bu döngü, 18'de duracak şekilde olsun.

## Alıştırma 4

1.  Bir fonksiyon yazın. Bu fonksiyon ekrana sadece `Naber Dünyalı?` yazdırsın.
2.  Bir fonksiyon yazın. Bu fonksiyon ekrana `Merhaba Dünyalı. Ben $100$'a kadar saymayı biliyorum.` yazsın ardından ekrana $0$'dan $100$'e kadar ($100$ dahil) tüm sayıları yazdırsın.
3.  Bir fonksiyon yazın. Bu fonksyion bir adet değişkeni alsın (Ör. `fonksiyon1(sayi)`) ve karesini geri döndürsün.
4.  Bir fonksiyon yazın. Bu fonksiyon bir adet değişkeni alsın. `a sayısının kübü ...` yazsın ve kübünü geri döndürsün. Burada "a" fonksiyonun aldığı değişken ve "..." o değişkenin kübü olacaktır.
5.  Bir fonksiyon yazın. Bu fonksiyon iki adet değişken alsın. Birinci değişkenden ikinci değişkene kadar olan tüm sayıların toplamını ekrana yazdırsın ve değerini döndürsün.
6.  Bir fonksiyon yazın. Bu fonksiyon bir adet değişken alsın. Girilen değişken $x^2-1=0$ denkleminin çözümü ise `True` değil ise `False` döndürsün.
7.  Bir fonksiyon yazın. Bu fonksiyon beş adet değişken alsın. Bu değişkenler bir cismin uzay-zaman koordinatları **x,y,z,t** ve x eksenine göre göreli (rölatif) **hızı** olsun. Eğer hız değişkenin değeri ışık hızından büyükse ekrana bunun mümkün olamayacağını yazsın. Eğer hız değişkeni ışık hızından küçükse, uzay-zaman koordinatlarının yere göre (duran gözlemci) ne olacağını hesaplasın ve yeni koordinatları ekrana yazdırsın. Bunun için [Lorentz Dönüşümünü](https://tr.wikipedia.org/wiki/Lorentz_d%C3%B6n%C3%BC%C5%9F%C3%BCm%C3%BC) kullanmanız gerekir. Buna ek olarak fonksiyon Galileo Dönüşümüne göre ne olacağını da hesaplasın ve ekrana yazdırsın. Fonksiyon, Lorentz dönüşümü ile elde ettiğiniz yeni uzay-zaman koordinatlarını döndürsün.